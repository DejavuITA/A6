\section*{Procedura e incertezze}

\subsection*{Misura del potenziale di alcune celle galvaniche}

Nella prima parte dell'esperienza abbiamo costruito tre celle galvaniche (Cu-Zn, Ag-Cu, Ag-Zn) verificando le previsioni fatte con i potenziali standard di semicella.
Inoltre abbiamo provato ad accendere un led con una o più celle galvaniche in serie.

Poichè gli elettrodi erano già stati usati, la prima operazione è stata quella di pulirli con la carta vetrata, per liberarli dalle incrostazioni.

Successivamente sono state preparate le soluzioni necessarie per le celle, ovvero 50 ml di soluzione 0.1 M in acqua per ognuno dei seguenti tre composti: \ce{CuSO4}, \ce{ZnSO4} e \ce{AgNO3}.
Per prepararle abbiamo prelevato 10 ml di soluzione madre 0.5 M di ciascun composto e le abbiamo diluite nel matraccio da 50 ml, ottenendo la concentrazione voluta.
L'incertezza standard sul volume prelevato è di 0.03 ml, poichè abbiamo usato la pipetta con tacche ogni 0.1 ml.
L'errore sul volume finale è pertanto di 0.3 ml, avendo considerato un incertezza di risoluzione del matraccio di 1 ml.
La deviazione sulle concentrazioni delle soluzioni madri è stata poste uguali a zero, non sapendo come sono
state preparate.
Con questi dati si ha che la concentrazione finale vale $100 \pm 0.7$ \si{\milli\mol\per\litre}.

Le soluzioni sono state versate in beker da 100 ml distinti a due a due, formando tre possibili combinazioni.
Abbiamo inserito in ogni soluzione l'elettrodo del materiale corrispondente (di rame nella soluzione di \ce{CuSO4}, di zinco in quella di \ce{ZnSO4} e di argento nella \ce{AgNO3}).
Abbiamo collegato gli elettrodi al multimetro digitale per misurare la f.e.m..

Nella situazione così creata, però, il volt-metro mostrava una differenza di potenziale ai capi degli elettrodi nulla.
Osserviamo per esempio le reazioni nel caso dei due elettrodi di rame e zinco:

\begin{equation}
    \begin{array}{l l}
        \ce{Cu^{2+}_{(aq)} + 2e- -> Cu_{(s)}} & \text{riduzione al catodo} \\
        \ce{Zn_{(s)} -> Zn^{2+}_{(aq)} + 2e-} & \text{ossidazione all'anodo} \\
    \end{array}
\end{equation}

%Poichè le reazioni avvengono in beker separati, i due elettroni che perde lo zinco devono passare attraverso gli elettrodi e il multimetro (o qualsiasi dispositivo io voglia alimentare) per giungere nell'altro beker e ridurre il rame (in realtà è un effetto a cascata, ma per semplicità si può considerare un passaggio).
%Questa reazione tende però a caricare le due soluzioni attraverso lo spostamento di elettroni.
Poichè le reazioni avvengono in beker separati, gli elettroni che perde lo zinco, rimanendo in uno dei due beker, ne aumentano la carica negativa, mentre gli elettroni acquisiti dal rame aumentano la carica dell'altro beker.
Ciò provoca uno scompenso di carica
%con una propria differenza di potenziale
, la cui azione si oppone alla f.e.m. generata dalla reazione di ossidoriduzione, che viene pertanto arrestata nel momento (immediatamente) in cui le due azioni contrapposte raggiungono l'equilibrio.
Per per far procedere la reazione redox è necessario usare il ponte salino, nel nostro caso è costituito da una soluzione di \ce{KNO3} in agar (una gelatina) in un tubetto a contatto con entrambe le soluzioni.
Il sale contenuto nel ponte salino si dissocia in \ce{K+} e \ce{NO3-} nel tubetto.
Quando le soluzioni tendono a caricarsi, gli ioni del ponte migrano e si separano.
Gli ioni \ce{K+} finiscono nella soluzione con il solfato di rame, mentre gli \ce{NO3-} in quella con lo zinco solfato.
Questo ristabilisce l'equilibro di carica per entrambe le soluzioni nei beker e permette alla reazioni di ossidoriduzione di procedere.

L'esempio era riferito alla coppia rame-zinco, ma il ragionamento è valido anche per le altre coppie.

Per ogni coppia dopo aver immerso il ponte salino abbiamo misurato la f.e.m., verificando che fosse uguale a quella prevista dai potenziali standard di semicella.

Per concludere, abbiamo collegato (con l'aiuto di altri gruppi) due e poi anche tre celle in serie per alimentare un LED, verificando che il diodo emetteva (poca) luce.

\subsection*{Taratura dell'elettrodo ionoselettivo (ISE)}

Per poter tarare il nostro strumento abbiamo preparato tre soluzioni di concentrazione 1, 10 e 100 mg/l
di \ce{Ca^{2+}} partendo da una soluzione madre di concentrazione 1000 mg/l. 
Al fine di evitare troppe propagazioni gli errori, abbiamo preparato le due soluzioni 10 mg/l e 100 mg/l
attraverso diluizioni diretta dalla soluzione madre e non attraverso diluizioni successive.
Abbiamo prelevato rispettivamente 1 ml e 10 ml di soluzione madre e l'abbiamo diluita nel matraccio da 100 ml.
L'incertezza standard sul volume prelevato è di 0.03 ml per la soluzione da 100 mg/l e di 0.006 per quella da 10 mg/l,
poichè abbiamo usato pipette con tacche ogni 0.1 ml e 0.02 ml rispettivamente.
L'errore sul volume finale della prima diluizione è di 0.3 ml,
avendo considerato un incertezza di risoluzione del matraccio di 1 ml.
La deviazione sulle concentrazioni della soluzione madre è stata posta uguale a zero, non sapendo come è
stata preparata. Quindi i valori finali di concentrazione per queste due soluzioni di taratura sono
$100 \pm 0.4$ mg/l e $10 \pm 0.07$ mg/l.

Operando analogamente, partendo dalla soluzione figlia di concentrazione 100 mg/l abbiamo ottenuto l'altra soluzone
necessaria per la taratura, prendendo 1 ml e diluendolo nel matraccio da 100 ml. Con incertezze uguali alle precedenti (unica differenza il fatto che la concentrazione di partenza ha una sua incertezza), si ottiene il seguente
valore di concentrazione: 1 $\pm$ 0.009 mg/l.

Una volta ottenute le 3 soluzioni desiderate s'è impostata la temperatura d'esercizio nelle impostazioni
dello strumento, per permettere al lettore di fornirci misure dell'attività di \ce{Ca^{2+}}
corrette rispetto alle possibili variazioni dovute alla temperatura. Abbiamo dunque eseguito le istruzioni a video
per la taratura dello strumento.

\subsection*{Misura della concentrazione di \ce{Ca^{2+}} di campioni incogniti}

Dopo aver tarato l'elettrodo, abbiamo misurato la concentrazione di \ce{Ca^{2+}} di vari campioni di acqua,
sia in bottiglia (Panna, Guizza e Ferrarelle) che di acquedotto (Piné), succo di frutta e latte.

Per la misura degli ioni calcio nelle varie acque, abbiamo semplicemente versato l'acqua nel becker
e aggiunto 2\% in volume di soluzione ISA, che serve per portare la forza ionica della soluzione
a livelli alti. In questo modo la quantità di calcio in soluzione non varia di molto la forza ionica,
e quindi la misura è più precisa poichè gli elettrodi misurano l'attività e non la concentrazione.

Poi abbiamo inserito gli elettrodi nell'acqua, mescolato per un minuto circa, spento l'agitatore magnetico,
atteso un po' che la soluzione entrasse in equilibrio e poi preso la misura. In modo analogo abbiamo
misurato il calcio presente nel latte e nel succo. Il latte è stato prima diluito di un fattore 100,
mentre il succo è stato diluito di un fattore 4, entrambi con procedimenti analoghi a quelli spiegati nel paragrafo
precedente e col matraccio da 100 ml.

Durante le misure abbiamo controllato la temperatura, verificando che fosse sempre costante ed uguale a quella di taratura.
La temperatura è rimasta tutto il pomeriggio molto vicina a 27$^\circ$C.
